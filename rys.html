<div>
    <h1>
        <center><img src="images/zd4.jpg" alt="posokowiec 4"/></center>
    </h1>
</div>
<div>

<h3>
    Bayrischer Gebirgsschweisshund
        <small class="text-muted">Rys historyczny</small>
    </h3>
</div>
    <div class="row ">
        <div class="col-sm-4 mx-auto">

            <p>Wszystkie tropowce i posokowce pochodzą od pierwotnych psów myśliwskich - psów gończych. Psy gończe są wytrzymałe w akcji, mają czuły węch i pewnie trzymają się tropu zarówno drobnej, jak i grubej zwierzyny. Początkowo do składu sfory wybierano te gończe, które najlepiej trzymały się tropu i prowadząc je na otoku poszukiwano wraz z nimi zwierzyny ranionej podczas polowania. Właśnie od takich psów gończych, najspokojniejszych i najbardziej posłusznych, wyselekcjonowano później tropowce (pracujące wyłącznie na czystym i zimnym tropie) oraz posokowce (pracujące wyłącznie na sfarbowanym tropie zwierzyny, uważane początkowo za "tropowce o rozpieszczonym nosie"). Pod koniec XVIII wieku i w początkach XIX wieku prowadząc krzyżówki z genetycznie dość zbliżonymi rasami otrzymano aktualnego posokowca hanowerskiego. </p>
        </div>
        <div class="col-sm-4 mx-auto">

            <p>W XIX wieku zrodziło się zapotrzebowanie na psa pracującego po strzale. W obwodach łowieckich położonych w górach niezbędne było posiadanie psa, który, mimo iż wyspecjalizowany do pracy na otoku, będzie nie mniej wytrwały i zacięty, i nie gorzej głoszącego w pościgu za rannym zwierzęciem. W tych okolicach posokowiec hanowerski był zbyt ciężki. Dzięki krzyżówkom posokowców hanowerskich z gończymi górskimi o płowym umaszczeniu wyselekcjonowano nową rasę. Pies ten stopniowo wyparł inne rasy z górskich obwodów łowieckich i dzisiaj posokowiec bawarski jest klasycznym towarzyszem strażników leśnych i łowieckich. W 1912 roku powstał Klub Posokowca Bawarskiego z siedzibą w Monachium.

            </p>
        </div>

    </div>

    <div>
        <a href="https://www.bayerische-gebirgsschweisshunde.de/startseite.html">KLUB POSOKOWCA MONACHIUM - link</a>
        <center><img src="images/zd6.jpg" alt="posokowiec 6"/></center>
    </div>


